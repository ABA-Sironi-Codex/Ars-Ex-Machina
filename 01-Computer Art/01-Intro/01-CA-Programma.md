---
title: Computer Art - Programma del corso
tags:
  - informazioni-generali
  - computer-art
---

---

## Informazioni generali

- Corso: Computer Art
- Diploma: Primo Livello in Grafica
- Scuola: Grafica
- Dipartimento: Arti Visive
- CFA: 8
- Ore di lezione/studio: 100
- Docente: prof. [Davide Riboli](02-DR_CV.md), cattedra di Applicazioni Digitali per l'Arte
- Comunicazioni: le modalità di comunicazione e ricevimento a distanza saranno comunicate a lezione.

---

### Introduzione

Il corso offre una solida base pratica e critica negli ambiti di:

- arte e grafica generativi;
- composizione multimediale e creazione di *visual*;
- installazioni multimediali di carattere artistico e/o di comunicazione;
- Intelligenze Artificiali orientate alla creatività;

Per la natura eminentemente pratica dell’insegnamento, gli studenti faranno molteplici esperienze d’uso di una serie di software e tecniche avanzate e impareranno a utilizzare alcuni dei più aggiornati strumenti digitali oggi disponibili per potenziare la loro personale pratica artistica e creativa.

---

### Prerequisiti

- Piena padronanza della lingua italiana.   
- Capacità di lettura in inglese.
- Conoscenze elementari di matematica, geometria e trigonometria.
- Disponibilità di un computer personale ragionevolmente aggiornato e performante, meglio se dotato di scheda grafica dedicata nVidia (architettura CUDA).
- Disponibilità di un mouse a tre pulsanti, webcam (anche integrata) e cuffie con microfono.

Gli ultimi due punti sono da intendersi come caldamente raccomandati, ma comunque non obbligatori.

---

### Risultati didattici attesi

- Conoscenza base della storia e dello stato attuale dell'Arte Digitale e i rapporti con le forme d'Arte e Grafica tradizionali.
- Capacità d’uso di linguaggi di programmazione e software dedicati per creare e modificare elementi di Arte Digitale e installazioni complesse.
- Capacità di integrazione delle nuove tecniche basate su Intelligenze Artificiali Generative all'interno dei propri percorsi creativi.

---

### Supporti digitali alla didattica  

Tutte le dispense, la bibliografia obbligatoria, gli strumenti necessari e l'indice completo delle lezioni sono erogati attraverso:

- ABA Sironi Classroom (codice iscrizione studenti comunicato a lezione)
- Questo *repository*.

> [!Warning] Attenzione!
> - Tutte le comunicazioni inerenti il corso, sia tra studenti che verso il docente, avverranno attraverso un canale Telegram dedicato, il cui indirizzo sarà comunicato a lezione.
> - L'iscrizione a Classroom e al canale Telegram è **obbligatoria** per tutti gli studenti e deve essere mantenuta sino all'avvenuta verbalizzazione dell'esame.

---

###  Argomenti trattati e note generali

- Basi minime di conoscenza teorica: i concetti base di:
	- pixel
	- risoluzione
	- RAM
	- GPU
	- HD
	- SSD
- Linguaggi, framework e software generali
	- Git e GitHub
	- Markdown, Pandoc
	- Obsidian
	- Quartz
	- Chocolatey/HomeBrew
	- FFMPEG e ImageMagick
- Linguaggi, framework e software orientati alla creazione artistica e grafica
	- Processing (le basi della programmazione a linea di comando per artisti)
	- P5.js (scrivere Processing per ottenere Javascript)
	- Nodebox3 (prototipi veloci con linguaggio a nodi per grafica bidimensionale)
	- Cables,  Touchdesigner e Wire (esperienze d’uso di programmazione a nodi in ambienti complessi).
- Software specifici per installazioni e/o gestione video
	- Resolume Arena, MadMapper ed HeavyM: esperienze d’uso di software orientati alle installazioni artistiche, al videomapping e alla creazione interattiva di visual.
- Intelligenze Artificiali per artisti, grafici, musicisti, poeti e filosofi: ChatGPT, Stable Diffusion e altre bestie strane. Questo ramo del corso non è obbligatorio e potrà essere seguito solo da chi dispone di hardware sufficientemente performanti (vedi paragrafo successivo).

> [!tldr] Nota bene
> - Gli strumenti di lavoro con cui saranno chiamati ad operare gli studenti sono tutti multipiattaforma (disponibili per Linux, Macintosh e Windows) e per lo più gratuiti.  *I sistemi Apple Macintosh sono altamente sconsigliati a chi desidera approfondire il settore delle Intelligenze Artificiali Generative.* Chi possiede computer Apple Macintosh oppure computer troppo obsoleti per pilotare Intelligenze Artificiali potrebbe doversi abbonare a servizi cloud dedicati per poter seguire con profitto questo percorso formativo.
> - Ove possibile, saranno sempre preferiti strumenti e linguaggi Open Source ad alternative proprietarie.

---

### Modalità d'esame

Considerata la natura pratica e altamente sperimentale del corso, le modalità d’esame saranno concordate con la classe dopo lo svolgimento di almeno il 50% del corso. Questo permetterà di calibrare correttamente la prova sulle effettive capacità acquisite dai frequentanti.

Una volta concordate le modalità generali d’esame, saranno comunicate anche le specifiche tecniche e la matrice di valutazione.

---

### Bibliografia obbligatoria

- Tutte le dispense e la documentazione critica e tecnica fornite dal docente e disponibili via Classroom e GitHub.

---

### Bibliografia consigliata (verrà ampliata durante il corso)

- [Armstrong Helen, *Digital Design Theory: Readings from the Field*, Princeton Architectural Press, 2016](https://www.amazon.it/Digital-Design-Theory-Readings-Field/dp/1616893087)
- [Bleser De Frederick, *The Impact of Generative Design*, tesi di dottorato, 2016](/PDF/ImpactofGenerativeDesign.pdf)
- [Galanter Philip, *What is Generative Art* paper, 2003](/PDF/WhatIsGenerativeArt.pdf)
- [Golan Levi e Tega Brain, *Code as Creative Medium: A Handbook for Computational Art and Design*, The MIT Press 2021](https://www.amazon.it/Code-As-Creative-Medium-Computational/dp/0262542048/ref=pd_bxgy_img_d_sccl_1/258-8236770-7988739)
- [Parker R. James e Diamond Sara, *Generative Art: Algorithms As Artistic Tool*, Uproute 2019](https://www.amazon.it/Generative-Art-Algorithms-Artistic-Tool/dp/1988824389/ref=sr_1_1)
- [Payling Dave, *Electronic Visual Music: The Elements of Audiovisual Creativity*, Focal Press 2023](https://www.amazon.it/Electronic-Visual-Music-Audiovisual-Creativity/dp/1032326638/ref=sr_1_5)
- [Scoates Christopher e Eno Brian. *Brian Eno: Visual Music* Chronicle Books LLC, 2013](https://www.amazon.it/Brian-Eno-Visual-Christopher-Scoates/dp/1452169365/ref=sr_1_7)

---